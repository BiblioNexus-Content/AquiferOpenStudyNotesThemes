# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## मसीह भजन: मसीह की ईश्वरीय प्रकृति (id: 709589)

[फिलिप्पियों 2:6–11](https://ref.ly/Phil2:6-Phil2:11) में जो अंश है, उसे अक्सर मसीह भजन कहा जाता है। यह खण्ड प्रकट करता है कि प्रारम्भिक मसीही यीशु मसीह के बारे में क्या मानते थे। भजन दिखाता है कि प्रारम्भिक मसीही मानते थे कि यीशु का पृथ्वी पर जन्म से पहले अस्तित्व था और उनकी एक ईश्वरीय प्रकृति है (देखें [कुलु 1:15–20](https://ref.ly/Col1:15-Col1:20); [2:9](https://ref.ly/Col2:9); तुलना करें [यूह 1:1–2](https://ref.ly/John1:1-John1:2); [इब्रा 1:1–3](https://ref.ly/Heb1:1-Heb1:3))।

भजन सिखाता है कि मसीह केवल एक अन्य मनुष्य या भविष्यद्वक्ता मात्र नही हैं। वह आरम्भ से ही परमेश्वर पिता के साथ थे। वही हैं जिनके माध्यम से परमेश्वर ने भूमण्डल की रचना की। परमेश्वर के पुत्र के रूप में, यीशु परमेश्वर की प्रकृति साझा करते हैं।

यीशु के ईश्वरीय होने के इस दावे ने उनके समय के धार्मिक अगुवों के बीच बड़े मतभेद उत्पन्न किए। जब यीशु परमेश्वर के समान होने का दावा किया उन्होंने यीशु पर ईश्वर\-निन्दा (ऐसे बोलने का आरोप लगाया जो परमेश्वर का अपमान करता है) का आरोप लगाया ([यूह 5:16–18](https://ref.ly/John5:16-John5:18); [8:54–59](https://ref.ly/John8:54-John8:59); [10:30–39](https://ref.ly/John10:30-John10:39))।

भजन यह भी सिखाता है कि यीशु मसीह महान विनम्रता व्यक्त करते हुए पृथ्वी पर आए। अनन्त परमेश्वर (जो अनन्त हैं और समय से बन्धे नहीं हैं) ने यीशु मसीह के रूप में मनुष्य का स्वभाव धारण किया और मनुष्य के इतिहास में प्रवेश किया ([फिलि 2:7](https://ref.ly/Phil2:7); देखें [कुलु 1:15](https://ref.ly/Col1:15); [यूह 1:10–14](https://ref.ly/John1:10-John1:14); [इब्रा 2:14](https://ref.ly/Heb2:14), [17](https://ref.ly/Heb2:17))। यीशु मसीह, भूमण्डल के तेजस्वी सृष्टिकर्ता, मनुष्य जाति के पापों के लिए बलिदान के रूप में मरे। यह क्षमा प्राप्त करने और मानवता को परमेश्वर के साथ मेल कराने के लिए था ([फिलि 2:8](https://ref.ly/Phil2:8); देखें [यूह 3:14–17](https://ref.ly/John3:14-John3:17); [रोम 5:9–10](https://ref.ly/Rom5:9-Rom5:10); [कुलु 1:20](https://ref.ly/Col1:20), [22](https://ref.ly/Col1:22); [2:13–14](https://ref.ly/Col2:13-Col2:14); [इब्रा 1:3](https://ref.ly/Heb1:3); [10:9–14](https://ref.ly/Heb10:9-Heb10:14))। शास्त्रों ने इस बात की भविष्यवाणी की थी (देखें [यशा 53:3–12](https://ref.ly/Isa53:3-Isa53:12))।

यह भजन बताता है कि परमेश्वर ने यीशु को मृतकों में से जीवित किया और उन्हें स्वर्ग में सबसे उच्च सम्मान दिया ([फिलि 2:9](https://ref.ly/Phil2:9))। परमेश्वर ने उन्हें "प्रभु" की उपाधि भी प्रदान की ([फिलि 2:11](https://ref.ly/Phil2:11); तुलना करें [कुलु 1:18](https://ref.ly/Col1:18))। एक दिन, सभी सृजित प्राणी उनके सामने झुकेंगे और उन्हें भूमण्डल का प्रभु स्वीकार करेंगे ([फिलि 2:9–11](https://ref.ly/Phil2:9-Phil2:11))। वह उस आराधना के योग्य है जो केवल परमेश्वर को ही दी जाती है (देखें [प्रका 5:8–14](https://ref.ly/Rev5:8-Rev5:14))।

आगे के अध्ययन के लिए अंश

[यशायाह 53:3–12](https://ref.ly/Isa53:3-Isa53:12); [यूहन्ना 1:1–2](https://ref.ly/John1:1-John1:2), [10–14](https://ref.ly/John1:10-John1:14); [3:14–17](https://ref.ly/John3:14-John3:17); [रोमियों 5:9–10](https://ref.ly/Rom5:9-Rom5:10); [फिलिप्पियों 2:6–11](https://ref.ly/Phil2:6-Phil2:11); [कुलुस्सियों 1:15–22](https://ref.ly/Col1:15-Col1:22); [2:9](https://ref.ly/Col2:9), [13–14](https://ref.ly/Col2:13-Col2:14); [इब्रानियों 1:1–3](https://ref.ly/Heb1:1-Heb1:3); [2:14](https://ref.ly/Heb2:14), [17](https://ref.ly/Heb2:17); [10:9–14](https://ref.ly/Heb10:9-Heb10:14); [प्रकाशितवाक्य 5:8–14](https://ref.ly/Rev5:8-Rev5:14)

* **Associated Passages:** PHP 2:7; PHP 2:8; PHP 2:9; PHP 2:11; COL 1:15; COL 1:18; COL 1:20; COL 1:22; COL 2:9; HEB 1:3; HEB 2:14; HEB 2:17; PHP 2:9–PHP 2:11; COL 1:15–COL 1:20; PHP 2:6–PHP 2:11; JHN 1:1–JHN 1:2; COL 1:15–COL 1:22; HEB 1:1–HEB 1:3; ISA 53:3–ISA 53:12; REV 5:8–REV 5:14; JHN 5:16–JHN 5:18; JHN 8:54–JHN 8:59; JHN 10:30–JHN 10:39; JHN 1:10–JHN 1:14; JHN 3:14–JHN 3:17; ROM 5:9–ROM 5:10; COL 2:13–COL 2:14; HEB 10:9–HEB 10:14

