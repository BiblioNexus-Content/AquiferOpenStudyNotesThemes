# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## प्रतिकूल अगुवों के प्रति दाऊद की प्रतिक्रिया (id: 709387)

जैसे ही दाऊद सफल हुए, राजा शाऊल उनके शत्रु बन गए। प्रभु ने शाऊल को उनकी अविश्वासयोग्यता के कारण अस्वीकार कर दिया, और पवित्र आत्मा का अभिषेक तब दाऊद पर ठहर गया ([1 शमू 15:1–16:14](https://ref.ly/1Sam15:1-1Sam16:14))। जब शाऊल को अपने मन को शांत करने के लिए किसी की आवश्यकता पड़ती थी, तब दाऊद के वीणा बजाने से उन्हें चैन मिलता था ([16:15–23](https://ref.ly/1Sam16:15-1Sam16:23))। जब शाऊल को गोलियत के खतरे का सामना करने के लिए किसी की आवश्यकता थी, तब दाऊद ने एक सक्षम और सफल युवा योद्धा के रूप में स्वयं को साबित किया ([1 शमू 17](https://ref.ly/1Sam17:1-1Sam17:58))। जैसे ही अन्य लोगों ने दाऊद को देखा और उनकी सफलता की प्रशंसा की, तो शाऊल डर गए और ईर्ष्या करने लगे ([18:6–9](https://ref.ly/1Sam18:6-1Sam18:9))। उनकी ईर्ष्या जल्द ही क्रोध, आवेश और जानलेवा घृणा में बदल गयी। 

राजा शाऊल ने दाऊद को दो बार भाले से मारने की कोशिश करी थी ([1 शमू 18:10–11](https://ref.ly/1Sam18:10-1Sam18:11)), लेकिन इसके बाद भी दाऊद उनकी सेवा करते रहे। उन्होंने राजा की सेना के एक दल का सहस्त्रपति होकर नेतृत्व किया ([18:13](https://ref.ly/1Sam18:13))। उन्होंने राजा की बेटी से विवाह किया ([18:17–27](https://ref.ly/1Sam18:17-1Sam18:27))। वह शाऊल के शाही दरबार में वीणा बजाते थे ([19:7](https://ref.ly/1Sam19:7), [9](https://ref.ly/1Sam19:9))। दाऊद जो कुछ भी करते, वह उसमें सफल होते रहे। इससे शाऊल बहुत भयभीत और शक्की हो गए, और उन्होंने फिर से दाऊद को मार डालने की कोशिश की ([19:9–11](https://ref.ly/1Sam19:9-1Sam19:11))। दाऊद को अपने जीवन को बचाने के लिए भागना पड़ा ([19:11–18](https://ref.ly/1Sam19:11-1Sam19:18); [20:1–42](https://ref.ly/1Sam20:1-1Sam20:42))।

राजा शाऊल के शासन के बाकी समय में, दाऊद एक भगोड़ा थे, जिनका उस राजा द्वारा पीछा किया जा रहा था जिनकी उन्होंने विश्वासयोग्यता से सेवा की थी। फिर भी, दाऊद ने शाऊल को नुकसान पहुंचाने से इनकार कर दिया। दो अवसरों पर, दाऊद के पास शाऊल को मारने का मौका था ([1 शमू 24:1–22](https://ref.ly/1Sam24:1-1Sam24:22); [26:1–25](https://ref.ly/1Sam26:1-1Sam26:25))। लेकिन उन्होंने “यहोवा के अभिषिक्त” पर हाथ उठाने से इनकार कर दिया ([24:6](https://ref.ly/1Sam24:6); [26:9](https://ref.ly/1Sam26:9))।

दाऊद ने इन वर्षों के दौरान भगोड़े के रूप में यहोवा और इस्राएल के लोगों की सेवा करना जारी रखा ([1 शमू 23:1–6](https://ref.ly/1Sam23:1-1Sam23:6); [25:4–9](https://ref.ly/1Sam25:4-1Sam25:9), [14–16](https://ref.ly/1Sam25:14-1Sam25:16); [27:8–9](https://ref.ly/1Sam27:8-1Sam27:9))। जब दाऊद ने सुना कि शाऊल और योनातान की मृत्यु हो गई है, तो उन्होंने "प्रिय और मनभाऊ" राजा और उनके पुत्र के लिए गहरा शोक मनाया ([2 शमू 1:17–27](https://ref.ly/2Sam1:17-2Sam1:27))।

दाऊद एक ऐसे राजा के प्रति विश्वासयोग्य रहे जो उनसे घृणा करता था और उन्हें मार डालना चाहता था। इसी प्रकार, भविष्यद्वक्ता यिर्मयाह ने राज दरबार में एक भविष्यवाणी लिखी थी जहाँ उस भविष्यवाणी को जला दिया गया और यिर्मयाह को मरने के लिए एक गड्ढे में डाल दिया गया ([यिर्म 36:21–26](https://ref.ly/Jer36:21-Jer36:26); [38:1–13](https://ref.ly/Jer38:1-Jer38:13))। भविष्यद्वक्ता दानिय्येल और उनके मित्रों ने भी बाबेली और फारसी राजकीय दरबारों में निष्ठापूर्वक सेवा करी। उन्होंने ऐसा तब भी किया जब राजाओं ने उनके विश्वास या व्यक्तिगत रूप से उनके खिलाफ निर्णय लिए ([दानि 3:1–30](https://ref.ly/Dan3:1-Dan3:30); [6:1–28](https://ref.ly/Dan6:1-Dan6:28))।

एक शत्रु के शासन के तहत विश्वासयोग्य रहना हमेशा सफलता की ओर नहीं ले जाता। यीशु इसका सर्वोच्च उदाहरण हैं। यहूदी अधिकारियों ने उनका पीछा किया और अंततः उन्हें मार डाला। यीशु ने सांसारिक सफलता प्राप्त नहीं की, लेकिन उन्होंने स्वर्ग में अपने पिता पर भरोसा किया। उनकी सफलता मृत्यु के बाद पुनरुत्थान में प्रकट हुई।

हम भी ऐसे अगुवों के अधीन रहते हुए भी मर सकते हैं जो हमारे विरुद्ध हैं, और हो सकता है कि हमें अपने कष्टों से कोई अच्छा परिणाम न मिले। लेकिन भविष्य में परमेश्वर जो संसार लाएँगे, उसमें वह हर उस चीज को ठीक करेंगे जो गलत थी। परमेश्वर उन लोगों को प्रतिफल देंगें जो क्रूर अगुवों के अधीन रहते हुए भी विश्वासयोग्य बने रहते हैं।

आगे के अध्ययन के लिए अंश

[1 शमूएल 24:1–22](https://ref.ly/1Sam24:1-1Sam24:22); [2 शमूएल 1:1–27](https://ref.ly/2Sam1:1-2Sam1:27); [11:1–27](https://ref.ly/2Sam11:1-2Sam11:27); [यिर्मयाह 36:21–27](https://ref.ly/Jer36:21-Jer36:27); [38:1–13](https://ref.ly/Jer38:1-Jer38:13); [दानिय्येल 3:1–30](https://ref.ly/Dan3:1-Dan3:30); [6:1–28](https://ref.ly/Dan6:1-Dan6:28); [यूहन्ना 8:29](https://ref.ly/John8:29); [फिलिप्पियों 2:6–11](https://ref.ly/Phil2:6-Phil2:11); [इब्रानियों 5:7–10](https://ref.ly/Heb5:7-Heb5:10); [1 पतरस 2:13–3:7](https://ref.ly/1Pet2:13-1Pet3:7)

* **Associated Passages:** 1SA 18:13; 1SA 19:7; 1SA 19:9; 1SA 24:6; 1SA 26:9; JHN 8:29; 1SA 17:1–1SA 17:58; 2SA 11:1–2SA 11:27; HEB 5:7–HEB 5:10; 2SA 1:1–2SA 1:27; JER 36:21–JER 36:26; PHP 2:6–PHP 2:11; DAN 6:1–DAN 6:28; DAN 3:1–DAN 3:30; 1SA 20:1–1SA 20:42; 1SA 24:1–1SA 24:22; 1SA 26:1–1SA 26:25; 2SA 1:17–2SA 1:27; 1PE 2:13–1PE 3:7; JER 38:1–JER 38:13; 1SA 27:8–1SA 27:9; 1SA 15:1–1SA 16:14; 1SA 16:15–1SA 16:23; 1SA 18:6–1SA 18:9; 1SA 18:10–1SA 18:11; 1SA 18:17–1SA 18:27; 1SA 19:9–1SA 19:11; 1SA 19:11–1SA 19:18; 1SA 23:1–1SA 23:6; 1SA 25:4–1SA 25:9; 1SA 25:14–1SA 25:16; JER 36:21–JER 36:27

