# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## नया समाज (id: 709611)

नया नियम मसीही समाज के महत्व पर जोर देता है। वे संस्कृतियाँ जो व्यक्ति\-केन्द्रित होती हैं, कई बार इस महत्त्व को नज़रअंदाज़ कर देती हैं। यद्यपि परमेश्वर मसीहियों को व्यक्तिगत रूप से बदलते और आत्मिक नया जन्म देते हैं, परन्तु वह नहीं चाहते कि वे अकेले ही बने रहें ([यूह 3:3](https://ref.ly/John3:3); [1 पत 1:23](https://ref.ly/1Pet1:23))। परमेश्वर हमें अपने "आत्मिक घर" में "जीवते पत्थरों" के रूप में एकजुट करना चाहते हैं ([1 पत 2:5](https://ref.ly/1Pet2:5))। अब परमेश्वर यरूशलेम में सिय्योन पर्वत पर किसी भवन में नहीं रहते, बल्कि वे अपने लोगों में और उनके बीच पवित्र आत्मा के द्वारा निवास करते हैं।

परमेश्वर ने अपने मन्दिर को पुनःनिर्माण करने का वादा किया था (देखें [यहेज 40–48](https://ref.ly/Ezek40:1-Ezek48:35))। वह इस प्रतिज्ञा को पूरा करते हैं जब वह अपने लोगों के बीच निवास करते हैं (देखें [यूह 1:14](https://ref.ly/John1:14))। नई वाचा के अंतर्गत, लोग स्वयं "मन्दिर" हैं। हमें परमेश्वर की योजना को पूरा करने के लिए आराधना, स्तुति और सेवकाई में एकजुट होना चाहिए। मसीही, परमेश्वर द्वारा चुने जाने की आशीष को साझा करते हैं ताकि वे संसार में उनके उद्देश्य को पूरा कर सकें।

[1 पतरस 2:9](https://ref.ly/1Pet2:9) सिखाता है कि कलीसिया अब वही विशेष भूमिका निभाती है जो परमेश्वर ने कभी इस्राएल को दी थी। कलीसिया एक "चुना हुआ वंश" है (देखें [व्य.वि. 7:6](https://ref.ly/Deut7:6))। यह "राज\-पदधारी, याजकों का समाज," "पवित्र लोग" है (देखें [निर्ग 19:6](https://ref.ly/Exod19:6))। यह "परमेश्वर की निज प्रजा" है (देखें [निर्ग 19:5](https://ref.ly/Exod19:5))।

इस विशेष दर्जे के साथ यह ज़िम्मेदारी भी आती है कि हम जातियों के साथ परमेश्वर के विषय में सत्य को बाँटें। एक साथ उपासना करके और विभिन्न सेवकाइयों में सेवा करते हुए, हम "उसके गुण प्रगट" करें ([1 पत 2:9](https://ref.ly/1Pet2:9))।

अधिक अध्ययन के लिए अंश

[उत्पत्ति 12:3](https://ref.ly/Gen12:3); [निर्गमन 19:4–6](https://ref.ly/Exod19:4-Exod19:6); [व्यवस्थाविवरण 7:6](https://ref.ly/Deut7:6); [2 इतिहास 5:13–14](https://ref.ly/2Chr5:13-2Chr5:14); [यशायाह 11:1–16](https://ref.ly/Isa11:1-Isa11:16); [यूहन्ना 1:14](https://ref.ly/John1:14); [1 कुरिन्थियों 3:9–17](https://ref.ly/1Cor3:9-1Cor3:17); [6:19](https://ref.ly/1Cor6:19); [2 कुरिन्थियों 6:16–18](https://ref.ly/2Cor6:16-2Cor6:18); [इफिसियों 2:19–22](https://ref.ly/Eph2:19-Eph2:22); [1 पतरस 2:4–10](https://ref.ly/1Pet2:4-1Pet2:10); [प्रकाशितवाक्य 3:12](https://ref.ly/Rev3:12); [21:1–3](https://ref.ly/Rev21:1-Rev21:3), [22](https://ref.ly/Rev21:22)

* **Associated Passages:** GEN 12:3; EXO 19:5; EXO 19:6; DEU 7:6; JHN 1:14; JHN 3:3; 1CO 6:19; 1PE 1:23; 1PE 2:5; 1PE 2:9; REV 3:12; REV 21:22; EPH 2:19–EPH 2:22; EZK 40:1–EZK 48:35; ISA 11:1–ISA 11:16; 2CH 5:13–2CH 5:14; 1PE 2:4–1PE 2:10; EXO 19:4–EXO 19:6; 1CO 3:9–1CO 3:17; 2CO 6:16–2CO 6:18; REV 21:1–REV 21:3

