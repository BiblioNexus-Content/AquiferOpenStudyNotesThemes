# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## कलीसिया के अगुवें (id: 709599)

प्रथम मसीही सभाएँ स्वतः स्फूर्त होती थी और परमेश्वर का आत्मा विशेष रूप से वरदान प्रदान करते थे (देखें [1 कुरि 14:26–33](https://ref.ly/1Cor14:26-1Cor14:33))। प्रेरितों ने आमतौर पर यरूशलेम में प्राचीनों के साथ मसीही समुदायों का नेतृत्व किया ([प्रेरि 6:2](https://ref.ly/Acts6:2); [8:14](https://ref.ly/Acts8:14); [14:23](https://ref.ly/Acts14:23); [प्रेरि 15:4](https://ref.ly/Acts15:4), [6](https://ref.ly/Acts15:6), [22–23](https://ref.ly/Acts15:22-Acts15:23))। यहूदी आराधनालय और यूनान\-रोमी व्यवस्थाओं ने उनकी भूमिकाओं को प्रभावित किया। यरूशलेम के बाहर मसीही अगुवों के पद और भूमिकाएँ लचीली थीं (उदाहरण के लिए [प्रेरि 6:1–6](https://ref.ly/Acts6:1-Acts6:6); [13:1–3](https://ref.ly/Acts13:1-Acts13:3))। लेकिन जहाँ सम्भव होता, वहाँ स्थानीय अगुवें प्रेरितो पर निर्भर रहते थे।

कलीसिया की सभाओं में शिक्षकों और भविष्यद्वक्ताओं की महत्वपूर्ण भूमिकाएँ थीं (देखें [प्रेरि 11:27–30](https://ref.ly/Acts11:27-Acts11:30); [1 कुरि 14:26–40](https://ref.ly/1Cor14:26-1Cor14:40))। प्रेरित प्रायः कलीसियाओं की स्थापना करने के बाद "प्राचीनों" को नियुक्त करते थे ([तीतु 1:5](https://ref.ly/Titus1:5); [प्रेरि 14:23](https://ref.ly/Acts14:23))। ये नियुक्तियाँ आत्मिक वरदानों और कभी\-कभी आयु के आधार पर की जाती थीं (देखें [1 कुरि 12:28–30](https://ref.ly/1Cor12:28-1Cor12:30); [इफि 4:11–13](https://ref.ly/Eph4:11-Eph4:13))।

सम्भवतः बिना किसी औपचारिक पदवी के भी समुदाय में अगुवें होते थे। तीमुथियुस और तीतुस को लिखे पत्रों में अध्यक्ष (*बिशप*), प्राचीन (*प्रेस्बिटर*) और सेवक की भूमिकाओं पर विशेष जोर दिया गया है। यह स्पष्ट नहीं है कि ये भूमिकाएँ समय के साथ कैसे विकसित हुईं। 1 तीमुथियुस और तीतुस में उल्लेखित प्रथाएँ सम्भवतः व्यापक रूप से अपनाई नहीं गई थीं। इफिसुस और क्रेते के प्राचीनों को झूठे शिक्षकों का विरोध करने के लिए अधिक शिक्षण सम्बन्धी ज़िम्मेदारियाँ दी गई होंगी।

अन्यथा, [1 कुरिन्थियों 14:26–33](https://ref.ly/1Cor14:26-1Cor14:33) में बताए गए विषय जारी रह सकते थे। ये पत्रियाँ इस बात पर ध्यान केन्द्रित करती हैं कि सुसमाचार को सही ढंग से साझा किया जाए।

प्रेरित पौलुस ने उन लोगों और स्थानों को प्रभावित किया और मार्गदर्शन दिया, जहाँ उन्होंने सुसमाचार साझा किया। लेकिन इस बात का कोई प्रमाण नहीं है कि पौलुस सभी कलीसियाओं को नियंत्रित करने के लिए कोई प्रणाली बनाना चाहते थे। पौलुस ने अपेक्षा की थी कि अध्यक्ष, सुसमाचार की शिक्षा और अनुशासन की भूमिकाओं को प्रेरितों की व्यापक ज़िम्मेदारियों और अधिकार के अन्तर्गत जारी रखें। स्थानीय कलीसिया के अगुवों के रूप में, उनके समुदायों में उनका वास्तविक और विशिष्ट अधिकार था (देखें [1 कुरि 5:3–5](https://ref.ly/1Cor5:3-1Cor5:5); [1 तीमु 4:11–16](https://ref.ly/1Tim4:11-1Tim4:16); [5:19–22](https://ref.ly/1Tim5:19-1Tim5:22); [2 तीमु 2:14–19](https://ref.ly/2Tim2:14-2Tim2:19), [25–26](https://ref.ly/2Tim2:25-2Tim2:26); [तीतु 2:15](https://ref.ly/Titus2:15); [3:10–11](https://ref.ly/Titus3:10-Titus3:11))। प्रेरितों की मृत्यु के तुरन्त बाद, चर्च की संरचना बिशप (अध्यक्ष) के पद के चारो ओर अधिक केन्द्रीकृत हो गई, जैसा कि दूसरी शताब्दी के आरम्भिक मसीही लेखों में दिखाया गया है।

अधिक अध्ययन के लिए अंश

[प्रेरितों के काम 6:1–6](https://ref.ly/Acts6:1-Acts6:6); [13:1–3](https://ref.ly/Acts13:1-Acts13:3); [14:23](https://ref.ly/Acts14:23); [15:4–35](https://ref.ly/Acts15:4-Acts15:35); [1 कुरिन्थियों 12:28–30](https://ref.ly/1Cor12:28-1Cor12:30); [14:26–33](https://ref.ly/1Cor14:26-1Cor14:33); [इफिसियों 4:11–13](https://ref.ly/Eph4:11-Eph4:13); [1 तीमुथियुस 3:1–13](https://ref.ly/1Tim3:1-1Tim3:13); [4:11–16](https://ref.ly/1Tim4:11-1Tim4:16); [5:17–22](https://ref.ly/1Tim5:17-1Tim5:22); [2 तीमुथियुस 2:2](https://ref.ly/2Tim2:2), [25–26](https://ref.ly/2Tim2:25-2Tim2:26); [तीतुस 1:5–9](https://ref.ly/Titus1:5-Titus1:9); [2:15](https://ref.ly/Titus2:15)

* **Associated Passages:** ACT 6:2; ACT 8:14; ACT 14:23; ACT 15:4; ACT 15:6; 2TI 2:2; TIT 1:5; TIT 2:15; ACT 11:27–ACT 11:30; ACT 13:1–ACT 13:3; ACT 6:1–ACT 6:6; 1CO 14:26–1CO 14:40; ACT 15:22–ACT 15:23; 1TI 3:1–1TI 3:13; 1CO 12:28–1CO 12:30; TIT 1:5–TIT 1:9; TIT 3:10–TIT 3:11; EPH 4:11–EPH 4:13; 1CO 14:26–1CO 14:33; 1CO 5:3–1CO 5:5; 1TI 4:11–1TI 4:16; 1TI 5:19–1TI 5:22; 2TI 2:14–2TI 2:19; 2TI 2:25–2TI 2:26; ACT 15:4–ACT 15:35; 1TI 5:17–1TI 5:22

