# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## अंतर्जातीय विवाह और तलाक (id: 709415)

परमेश्वर ने अपने लोगों को विदेशी जाति की स्त्रियों से विवाह न करने की चेतावनी दी थी ([व्य.वि. 7:1–6](https://ref.ly/Deut7:1-Deut7:6))। समस्या किसी अन्य देश या जाति के व्यक्ति से विवाह करने की नहीं थी। मुद्दा उन लोगों से विवाह करने का था जो दूसरे देवताओं की उपासना करते थे। मूसा ने स्वयं एक कूशी स्त्री से विवाह किया था ([गिन 12:1](https://ref.ly/Num12:1))। अन्य विदेशी भी विवाह के माध्यम से इस्राएल में शामिल हुए, जैसे राहाब जो कि कनानी थी और रूत जो एक मोआबी थी (देखें [मत्ती 1:5](https://ref.ly/Matt1:5); [रूत 4:1–22](https://ref.ly/Ruth4:1-Ruth4:22))। इन स्त्रियों ने परमेश्वर पर विश्वास किया, और परमेश्वर ने उन्हें आशीष दी। हालाँकि, राजा सुलैमान ने कई विजातीय पत्नियों से विवाह किया था। अन्य देवताओं के प्रति उनकी भक्ति ने सुलैमान का मन उन देवताओं की उपासना करने के लिए फेर लिया, ठीक वैसे ही जैसे परमेश्वर ने पहले ही अपने लोगों को चेतावनी दी थी कि ऐसा होगा ([1 रा 11:1–5](https://ref.ly/1Kgs11:1-1Kgs11:5))।

बाइबल में, विवाह को परमेश्वर के समक्ष करी गयी एक अनिवार्य प्रतिज्ञा (या वाचा) माना जाता है। इस वाचा में विवाहित जोड़े के बीच विश्वासयोग्यता, प्रेम और निष्ठा की प्रतिबद्धताएँ शामिल हैं। परन्तु इस्राएल के लिए यह और भी अधिक महत्वपूर्ण था कि वे एक जाति के रूप में यहोवा की वाचा के प्रति विश्वासयोग्य बने रहें। मिश्रित विवाह ऐसी सन्तान उत्पन्न कर सकते थे जो इस्राएल के विश्वास के प्रति पूरी तरह से प्रतिबद्ध नहीं होते। वे अपने विदेशी जाति के माता या पिता की मूर्तिपूजा से प्रभावित हो सकते थे। यह समझौता इस्राएल को परमेश्वर के प्रति पूरी तरह से अविश्वासयोग्य बना देता और वे झूठे धर्मों को अपनाने लगते, जैसा कि उन्होंने बाबेल की बँधुआई से पहले किया था (देखें [न्या 3:3–7](https://ref.ly/Judg3:3-Judg3:7); [14:1–9](https://ref.ly/Judg14:1-Judg14:9); [1 रा 11:1–8](https://ref.ly/1Kgs11:1-1Kgs11:8); [2 रा 17:7–17](https://ref.ly/2Kgs17:7-2Kgs17:17))।

[एज्रा 9 और 10](https://ref.ly/Ezra9:1-Ezra10:44) में, जो यहूदी बँधुआई से लौटे थे, उन्होंने उन लोगों से विवाह किया जो अन्य देवताओं की उपासना करते थे। एज्रा का समाधान तलाक था, लेकिन यह आज के मसीहियों के लिए नियम नहीं है। यीशु के साथ नई वाचा के तहत, एक विश्वासी का विश्वास उनके विवाह और सन्तानों को पवित्र बनाता है। इसलिए, एक अविश्वासी से विवाह करना परमेश्वर के समाज की पहचान या पवित्रता को खतरे में नहीं डालता ([1 कुरि 7:14–16](https://ref.ly/1Cor7:14-1Cor7:16))। प्रेरित पौलुस समझते थे कि अगर विश्वासी अविश्वासियों से विवाह करते हैं तो तलाक हो सकता है। लेकिन उन्होंने ऐसे मामलों में विश्वासियों को तलाक देने की सलाह नहीं दी ([1 कुरि 7:10–13](https://ref.ly/1Cor7:10-1Cor7:13))।

इन समस्याओं से बचने के लिए, यह समझदारी है कि पौलुस की सलाह का पालन करें कि विश्वासियों को अविश्वासियों से विवाह नहीं करना चाहिए। परमेश्वर के लोगों को अपवित्र चीजों से अलग रहना चाहिए: “क्योंकि धार्मिकता और अधर्म का क्या मेल जोल? या ज्योति और अंधकार की क्या संगति? और मसीह का बलियाल के साथ क्या लगाव? या विश्वासी के साथ अविश्वासी का क्या नाता?” ([2 कुरि 6:14–15](https://ref.ly/2Cor6:14-2Cor6:15))। फिर भी, आज वह लोग जो किसी अविश्वासी से विवाहित हैं, उनके पास परमेश्वर का यह आश्वासन है कि परमेश्वर उस कठिन परिस्थिति का उपयोग अपनी महिमा के लिए कर सकते हैं (यह भी देखें [1 पत 3:1–2](https://ref.ly/1Pet3:1-1Pet3:2))।

आगे के अध्ययन के लिए अंश

[व्यवस्थाविवरण 7:1–6](https://ref.ly/Deut7:1-Deut7:6); [यहोशू 2:1–14](https://ref.ly/Josh2:1-Josh2:14); [6:23–25](https://ref.ly/Josh6:23-Josh6:25); [न्यायियों 3:3–7](https://ref.ly/Judg3:3-Judg3:7); [14:1–9](https://ref.ly/Judg14:1-Judg14:9); [रूत 4:1–22](https://ref.ly/Ruth4:1-Ruth4:22); [1 राजा 11:1–8](https://ref.ly/1Kgs11:1-1Kgs11:8); [2 राजा 17:7–17](https://ref.ly/2Kgs17:7-2Kgs17:17); [एज्रा 9:1–10:44](https://ref.ly/Ezra9:1-Ezra10:44); [1 कुरिन्थियों 7:10–16](https://ref.ly/1Cor7:10-1Cor7:16); [2 कुरिन्थियों 6:14–15](https://ref.ly/2Cor6:14-2Cor6:15); [इब्रानियों 11:31](https://ref.ly/Heb11:31)

* **Associated Passages:** NUM 12:1; MAT 1:5; HEB 11:31; EZR 9:1–EZR 10:44; 1KI 11:1–1KI 11:8; 2CO 6:14–2CO 6:15; DEU 7:1–DEU 7:6; 2KI 17:7–2KI 17:17; 1KI 11:1–1KI 11:5; RUT 4:1–RUT 4:22; JDG 3:3–JDG 3:7; JDG 14:1–JDG 14:9; 1CO 7:14–1CO 7:16; 1CO 7:10–1CO 7:13; 1PE 3:1–1PE 3:2; JOS 2:1–JOS 2:14; JOS 6:23–JOS 6:25; 1CO 7:10–1CO 7:16

