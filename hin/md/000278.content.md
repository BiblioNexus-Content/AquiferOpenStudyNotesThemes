# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## सम्पूर्ण समर्पण (id: 709356)

इब्रानी शब्द *ख़ेरेम* का अर्थ है "विशेष रूप से अलग किया गया।" इसे अनुवाद करना कठिन है क्योंकि इसका आधुनिक अंग्रेज़ी में कोई सटीक मेल नहीं है। इस शब्द का अर्थ या तो किसी चीज़ को पूरी तरह से नष्ट करना या उसे पूरी तरह से परमेश्वर को समर्पित करना हो सकता है।

पुराने नियम में
---------------

जब यहोशू ने इस्राएलियों के साथ कनान पर अधिकार किया, तब कुछ वस्तुएँ झूठे देवताओं से सम्बन्धित थी। इन वस्तुओं को *ख़ेरेम* कहा जाता था क्योंकि वे यहोवा के विरुद्ध थी। परमेश्वर ने इस्राएलियों को आज्ञा दी कि वे इन वस्तुओं का नाश कर दें (देखें [यहो 6:18](https://ref.ly/Josh6:18))। लेकिन, मूल्यवान धातु की वस्तुओं को पवित्रस्थान में रखा गया और वे यहोवा के लिए पवित्र बन गईं ([लैव्य 27:28](https://ref.ly/Lev27:28); [यहो 6:19](https://ref.ly/Josh6:19), [24](https://ref.ly/Josh6:24) भी देखें)। 

यह विचार इस्राएल के शत्रुओं पर भी लागू होता था। वे और उनकी वस्तुएँ नाश करने के द्वारा परमेश्वर के लिए "विशेष रूप से अलग किए" जा सकता थे ([यहो 6:17–19](https://ref.ly/Josh6:17-Josh6:19); [1 शमू 15:2–3](https://ref.ly/1Sam15:2-1Sam15:3))। परमेश्वर ने राजा शाऊल से कहा कि "अमालेकियों को पूरी रीति से नाश" कर दे क्योंकि उन्होंने निर्गमन के बाद इस्राएलियों पर चढ़ाई की थी ([निर्ग 17:8–16](https://ref.ly/Exod17:8-Exod17:16); [व्य.वि. 25:17–19](https://ref.ly/Deut25:17-Deut25:19))। यह कार्य दिखाता है कि परमेश्वर उन्हें श्राप देते हैं जो परमेश्वर के चुने हुए लोगों को श्राप देते हैं ([उत 12:3](https://ref.ly/Gen12:3))।

[लैव्यव्यवस्था 27:21](https://ref.ly/Lev27:21) और [28](https://ref.ly/Lev27:28) में, *ख़ेरेम* का अर्थ है प्रभु को समर्पित कोई वस्तु (देखें [गिन 18:14](https://ref.ly/Num18:14))। इससे वह वस्तु, भूमि या व्यक्ति "परम पवित्र" हो जाता था, और स्थायी रूप से प्रभु का हो जाता था। उसे न तो छुड़ाया जा सकता था और न ही वापस लिया जा सकता था। वह सदा के लिए यहोवा की सेवा में रहती थी।

जब लोग परमेश्वर के विरुद्ध घोर अपराध करते थे, जैसे कि झूठे देवताओं की उपासना करना तब परमेश्वर सम्पूर्ण समर्पण या विनाश की माँग करते थे ([व्य.वि. 7:1–6](https://ref.ly/Deut7:1-Deut7:6); [13:12–18](https://ref.ly/Deut13:12-Deut13:18))।

नए नियम में
-----------

सम्पूर्ण समर्पण का विचार नए नियम की शिक्षाओं में भी जारी रहा। पौलुस ने न्याय और भक्ति के बारे में बात करते हुए यूनानी शब्द एनाथेमा (सेप्टुआजेंट में खेरेम के अनुवाद के लिए प्रयुक्त शब्द) का प्रयोग किया:

1. [रोमियों 9:3](https://ref.ly/Rom9:3) में, पौलुस परमेश्वर से शाप लेने के लिए तैयार था, यदि इससे उसके साथी यहूदियों का उद्धार हो सके।
2. [गलातियों 1:8–9](https://ref.ly/Gal1:8-Gal1:9) में, वही यूनानी शब्द उन लोगों के अन्तिम परिणाम को दर्शाता है जो झूठा सुसमाचार का प्रचार करते हैं।
3. [1 कुरिन्थियों 12:3](https://ref.ly/1Cor12:3) में, पौलुस चेतावनी देते हैं कि कोई भी जो पवित्र आत्मा द्वारा बोलता है, यह नहीं कह सकता, "यीशु श्रापित है।" इसका अर्थ यह है कि जिनमें परमेश्वर का आत्मा है, वे यीशु की क्रूस पर मृत्यु को यहोवा की अस्वीकृति का चिन्ह नहीं मानेंगे, जैसा कि पौलुस के समय के कुछ यहूदी मानते थे। बल्कि, वे इसे पापी मनुष्यजाति के लिए प्रायश्चित्त का कार्य समझेंगे, जो यहोवा और मनुष्यों के बीच मेल स्थापित करता है।

आज के मसीहियों के लिए
---------------------

नई वाचा में, मसीहियों को लोगों का नाश करने के लिए नहीं बुलाया गया है। इसके बजाय, परमेश्वर विश्वासियों को उन लोगों पर दया करने के लिए बुलाते हैं जो उनके साथ अन्याय करते हैं ([लूका 9:51–56](https://ref.ly/Luke9:51-Luke9:56))। मसीह के अनुयायियों को अपने भीतर से हर उस चीज़ को "मार डालना" चाहिए जो यीशु का विरोध करती है ([रोम 8:12–13](https://ref.ly/Rom8:12-Rom8:13); [कुलु 3:5](https://ref.ly/Col3:5))। मसीही हिंसा से नहीं, बल्कि विश्वास, यीशु के सुसमाचार और प्रेम के द्वारा बुराई पर विजय पाते हैं ([इफि 6:10–20](https://ref.ly/Eph6:10-Eph6:20); [1 यूह 2:9–17](https://ref.ly/1John2:9-1John2:17))। अंतिम न्याय परमेश्वर का है, जो सही समय पर धार्मिकता से न्याय करेंगे ([रोम 12:19](https://ref.ly/Rom12:19); [2 थिस्स 1:6–10](https://ref.ly/2Thess1:6-2Thess1:10))।

अधिक अध्ययन के लिए अंश

[निर्गमन 22:20](https://ref.ly/Exod22:20); [लैव्यव्यवस्था 27:28–29](https://ref.ly/Lev27:28-Lev27:29); [गिनती 18:8–14](https://ref.ly/Num18:8-Num18:14); [21:2–3](https://ref.ly/Num21:2-Num21:3); [व्यवस्थाविवरण 7:1–6](https://ref.ly/Deut7:1-Deut7:6), [26](https://ref.ly/Deut7:26); [13:12–18](https://ref.ly/Deut13:12-Deut13:18); [यहोशू 6:17–19](https://ref.ly/Josh6:17-Josh6:19), [24](https://ref.ly/Josh6:24); [7:11–15](https://ref.ly/Josh7:11-Josh7:15); [1 शमूएल 15:2–3](https://ref.ly/1Sam15:2-1Sam15:3); [1 राजाओं 20:42](https://ref.ly/1Kgs20:42); [यशायाह 43:26–28](https://ref.ly/Isa43:26-Isa43:28); [मलाकी 4:5–6](https://ref.ly/Mal4:5-Mal4:6); [रोमियों 9:3](https://ref.ly/Rom9:3); [1 कुरिन्थियों 16:22](https://ref.ly/1Cor16:22); [गलातियों 1:8–9](https://ref.ly/Gal1:8-Gal1:9)

* **Associated Passages:** GEN 12:3; EXO 22:20; LEV 27:21; LEV 27:28; NUM 18:14; DEU 7:26; JOS 6:18; JOS 6:19; JOS 6:24; 1KI 20:42; ROM 9:3; ROM 12:19; 1CO 12:3; 1CO 16:22; COL 3:5; EXO 17:8–EXO 17:16; DEU 25:17–DEU 25:19; LEV 27:28–LEV 27:29; JOS 6:17–JOS 6:19; GAL 1:8–GAL 1:9; MAL 4:5–MAL 4:6; EPH 6:10–EPH 6:20; 2TH 1:6–2TH 1:10; NUM 18:8–NUM 18:14; NUM 21:2–NUM 21:3; 1SA 15:2–1SA 15:3; DEU 7:1–DEU 7:6; DEU 13:12–DEU 13:18; JOS 7:11–JOS 7:15; ISA 43:26–ISA 43:28; LUK 9:51–LUK 9:56; ROM 8:12–ROM 8:13; 1JN 2:9–1JN 2:17

