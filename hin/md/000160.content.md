# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## प्राचीन व्यवस्था संहिताएँ (id: 709343)

1800 के दशक के अंत तक, लोगों का मानना था मूसा कि व्यवस्था एक अद्वितीय व्यवस्था संहिता थी। उनका विश्वास था कि यह यूनानी और रोमी कानूनों से लगभग एक हजार साल पहले अस्तित्व में थी।। फिर भी, 1900 के दशक की शुरुआत में फारस में पुरातात्विक खुदाई ने बाबेली राजा हम्मुराबी के कानूनों का खुलासा किया (जिसे हम्मुराबी की संहिता कहा जाता है)। वह 1700 ईसा पूर्व में रहते थे। यह मूसा के साथ पारंपरिक रूप से जुड़े समय से कई शताब्दियों पहले था।

आश्चर्यजनक रूप से, इनमें से कई नियम, बाइबल में दिए गए नियमों के लगभग समान हैं। इससे यह सुझाव मिलता है कि बाइबल की व्यवस्था हम्मुराबी से आ सकती है, परन्तु बाद की खोजों में ऐसी क़ानूनी संहिताएँ मिली जो हम्मुराबी से कम से कम 500 साल पहले से मौजूद थी। इन सभी संहिताओं में कई कानून समान हैं, इसलिए हम्मुराबी इसकी पहल करने वाले पहले व्यक्ति नहीं थे।

बाइबल के लिए इसका क्या महत्व है?

1. इस्राएल के आस\-पास की संस्कृतियों में समान कानून मिलना आश्चर्यजनक नहीं है। समान समाजों में न्याय सुनिश्चित करने के लिए समान नियमों की आवश्यकता होती है।
2. बाइबल के नियम अद्वितीय हैं क्योंकि वे परमेश्वर के साथ एक वाचा (विशेष समझौते) का हिस्सा है। प्राचीन पश्चिमी एशिया में, धार्मिक कानून और नागरिक कानून अलग\-अलग होते थे। धार्मिक कानून बलिदान, प्रार्थनाओं, भेंटों और अन्य विषयों पर चर्चा करते थे। नागरिक कानून चोरी, झूठ, यौन आचरण, हत्या और अन्य विषयों पर चर्चा करते थे।

    उन्होंने नैतिकता (सही और गलत के बारे में नियम) और धर्म को अलग विषय माना। धर्म में प्रार्थना, भक्ति, भेंट और अनुष्ठान शामिल थे, जिन्हें पुजारियों द्वारा प्रबंधित किया जाता था। नैतिकता, सामाजिक और नागरिक व्यवहार से संबंधित थी, जिसे राजा द्वारा प्रबंधित किया जाता था। बाइबल का दृष्टिकोण अलग है। परमेश्वर धर्म और समाज दोनों पर शासन करते हैं। इसलिए, जो व्यक्ति सच्चे परमेश्वर के साथ संबंध में होता है, उसे सही तरीके से आराधना करनी चाहिए और दूसरों के साथ अच्छा व्यवहार करना चाहिए।

परमेश्वर के साथ इस्राएल की वाचा, मौजूदा नियमों का उपयोग करती थी, लेकिन उन्हें नया अर्थ प्रदान करती थी। उदाहरण के लिए, जिस तरह परमेश्वर ने इस्राएल के तंबू और मंदिर की व्यवस्था की थी, वह प्राचीन संसार में अन्य लोगों के समान थी ([निर्ग 26–27](https://ref.ly/Exod26:1-Exod27:21); देखें [1 रा 6:1–7:51](https://ref.ly/1Kgs6:1-1Kgs7:51))। इब्री बलिदान भी मूर्तिपूजक बलिदानों के समान थे (देखें [लैव्य1–7](https://ref.ly/Lev1:1-Lev7:38))। फिर भी, मंदिर और बलिदानों का अर्थ और उद्देश्य, मूर्तिपूजा से अलग था (देखें अध्ययन नोट्स निर्ग 20:3–17; 25:1–40:38; लैव्य 1:1–7:38)।

मूसा के कई नियम प्राचीन संसार के लिए नए नहीं थे। अनोखी बात यह थी कि ये एक ही सृष्टिकर्ता परमेश्वर की ओर से थे, जिन्होंने अपने लोगों को अपने चरित्र को दर्शाने के लिए जीवन जीने के लिए बुलाया था।

अधिक अध्ययन के लिए अंश 

[निर्गमन 20:1–23:33](https://ref.ly/Exod20:1-Exod23:33); [34:1–35:3](https://ref.ly/Exod34:1-Exod35:3); [लैव्यव्यवस्था 1:1–27:34](https://ref.ly/Lev1:1-Lev27:34); [व्यवस्थाविवरण 4:1–33:29](https://ref.ly/Deut4:1-Deut33:29); [एज्रा 1:1–4](https://ref.ly/Ezra1:1-Ezra1:4); [एस्तेर 1:13–19](https://ref.ly/Esth1:13-Esth1:19); [8:9–14](https://ref.ly/Esth8:9-Esth8:14); [दानिय्येल 6:6–9](https://ref.ly/Dan6:6-Dan6:9); [लूका 2:1–3](https://ref.ly/Luke2:1-Luke2:3)

* **Associated Passages:** EZR 1:1–EZR 1:4; LUK 2:1–LUK 2:3; LEV 1:1–LEV 27:34; 1KI 6:1–1KI 7:51; LEV 1:1–LEV 7:38; EXO 20:1–EXO 23:33; EXO 26:1–EXO 27:21; EXO 34:1–EXO 35:3; DEU 4:1–DEU 33:29; EST 1:13–EST 1:19; EST 8:9–EST 8:14; DAN 6:6–DAN 6:9
* **Associated Articles:** निर्गमन 20:3-17 (ID: `181563@TyndaleStudyNotes`); निर्गमन 25:1-40.38 (ID: `181619@TyndaleStudyNotes`); लैव्यव्यवस्था 1:1-7.38 (ID: `654318@TyndaleStudyNotes`)

