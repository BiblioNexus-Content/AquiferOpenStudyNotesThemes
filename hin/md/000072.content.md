# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## दूसरे मन्दिर का निर्माण पूर्ण होना (id: 709414)

12 मार्च 515 ईसा पूर्व को इस्राएलियों के दूसरे मन्दिर का समर्पण बाबेल की बँधुआई से लौटे लोगों के लिए एक महत्वपूर्ण घटना थी। अब वे परमेश्वर की आराधना और स्तुति कर सकते थे, जैसा कि उनके पूर्वज बँधुआई से पहले करते थे। इस नए मन्दिर ने उन्हें परमेश्वर की वाचा सम्बन्धी माँगो को पूरा करने की अनुमति दी। महायाजक अब प्रायश्चित्त के दिन वर्ष में एक बार देश के पापों के लिए लहू छिड़कने हेतु परमेश्वर की उपस्थिति में प्रवेश कर सकता था। परमेश्वर से सत्तर वर्ष दूर रहने के बाद उन्होंने वाचा के समुदाय को पुनःस्थापित किया।

यह आनन्दमय घटना चुनौतियों से रहित नहीं थी। परमेश्वर की सहायता से, बँधुआई से लौटे हुए लोगों ने देश में रहनेवाले लोगों और फारसी हाकिमों से सोलह वर्षों तक मिली विरोध की स्थितियों पर विजय प्राप्त की। अपने शत्रुओं द्वारा निरुत्साहित करने के प्रयासों के बावजूद, इस्राएलियों ने मन्दिर का पुनःनिर्माण किया। उन्होंने धीरज, दृढ़ता और शक्तिशाली भविष्यवाणिय प्रोत्साहन के द्वारा एक बार फिर आराधना को स्थापित किया ([एज्रा 5:1–5](https://ref.ly/Ezra5:1-Ezra5:5); [6:14](https://ref.ly/Ezra6:14))।

मन्दिर का समर्पण, यह दर्शाता है कि परमेश्वर लोगों के एक छोटे समूह द्वारा भी अपने उद्देश्यों को पूरा कर सकते हैं। ये लोग परमेश्वर को प्रसन्न करने पर ध्यान केन्द्रित करते हैं और उन वादों को पूरा करने के लिए, जिनकी उन्हें आवश्यकता है, उन्हें प्रदान करने में परमेश्वर पर विश्वास करते हैं (देखें [हाग् 2:6–9](https://ref.ly/Hag2:6-Hag2:9))। अपने सीमित संसाधनों की चिन्ता करने की बजाय, उन्होंने परमेश्वर पर भरोसा रखा जो उन्हें प्रदान कर सकते हैं। उन्होंने परमेश्वर का आदर करने और अपने सम्बंध को उनके साथ दृढ़ बनाए रखने के लिए स्वयं को समर्पित किया। परमेश्वर ने जातियों पर अपने नियन्त्रण और उनके अगुवों को अपनी योजनाओं को पूरा करने के लिए प्रेरित करने की सामर्थ्य को प्रदर्शित किया ([एज्रा 5:5](https://ref.ly/Ezra5:5); [6:6–12](https://ref.ly/Ezra6:6-Ezra6:12), [22](https://ref.ly/Ezra6:22))।

अधिक अध्ययन के लिए अंश

[निर्गमन 40:1–38](https://ref.ly/Exod40:1-Exod40:38); [1 राजाओं 7:51–9:9](https://ref.ly/1Kgs7:51-1Kgs9:9); [एज्रा 6:14–22](https://ref.ly/Ezra6:14-Ezra6:22); [हाग्गै 1:8](https://ref.ly/Hag1:8); [2:7–8](https://ref.ly/Hag2:7-Hag2:8); [जकर्याह 4:1–10](https://ref.ly/Zech4:1-Zech4:10); [प्रकाशितवाक्य 21:1–27](https://ref.ly/Rev21:1-Rev21:27)

* **Associated Passages:** EZR 5:5; EZR 6:14; EZR 6:22; HAG 1:8; REV 21:1–REV 21:27; EZR 5:1–EZR 5:5; HAG 2:6–HAG 2:9; EXO 40:1–EXO 40:38; EZR 6:6–EZR 6:12; 1KI 7:51–1KI 9:9; EZR 6:14–EZR 6:22; HAG 2:7–HAG 2:8; ZEC 4:1–ZEC 4:10

