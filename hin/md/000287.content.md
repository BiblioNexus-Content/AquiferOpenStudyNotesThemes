# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## सीनै वाचा का उद्देश्य (id: 709342)

मिस्रियों से इस्राएलियों ने जो कुछ भी परम वास्तविकता के विषय में सीखा था, वह लगभग पूरी तरह गलत था। कई देवता नहीं हैं। केवल एक ही सच्चा परमेश्वर है। सृष्टिकर्ता पूर्णतः भला है और उससे बलवा करने से बुराई उत्पन्न होती है। जादू या किसी प्रकार से उन्हें प्रभावित करने से परमेश्वर की आशीषें प्राप्त नहीं की जा सकती। परमेश्वर की आशीषें उन लोगों को सेंत\-मेंत में मिलती हैं जो प्रेमपूर्वक उनके अधीन हो जाते हैं। 

जब इस्राएली मिस्र से निकले, तब वे परमेश्वर को पूरी तरह से वैसे नहीं जानते थे जैसा परमेश्वर चाहते थे। विपत्तियों और लाल समुद्र को पार करने के द्वारा उन्होंने परमेश्वर की अद्वितीय सामर्थ्य को पहचाना। जंगल में उन्होंने (इस्राएलियों) उनकी (यहोवा) देखभाल करनेवाले प्रावधान को जाना। फिर भी वे अभी तक परमेश्वर के चरित्र को पूरी तरह से नहीं समझ पाए थे। सीनै पर की गई वाचा, परमेश्वर और इस्राएलियों के बीच एक विशेष सहमति थी। यह वाचा इस्राएलियों को परमेश्वर के स्वभाव और चरित्र को सिखाने के लिए दी गई थी क्योंकि वे उनकी तोरा, उनकी शिक्षाओं का पालन करते थे।

वाचा ने एक प्रसिद्ध राजनीतिक रूप का उपयोग किया, सुज़रैन\-वैसल*संधि*। इस प्रकार की संधि में, एक शक्तिशाली राजा (*सुज़रैन* ) ने एक देश के साथ संधि की जिसे उसने जीता था (वैसल प्रजा)। जीते गए लोग उस राजा के प्रति सम्पूर्ण विश्वासयोग्यता की प्रतिज्ञा करते थे और उसके नियमों का पालन करने के लिए सहमत होते थे। इसके बदले में वह राजा उनकी देखभाल करने और शत्रुओं से उनकी रक्षा करने का वचन देता था। सीनै पर्वत पर की गई वाचा में परमेश्वर ने अपने लोगों से आशा की कि वे केवल उन्हीं के प्रति सम्पूर्ण विश्वासयोग्य रहें। वह (यहोवा) चाहते थे कि वे (इस्राएली) ऐसा जीवन जीएँ जिससे उनके सृष्टिकर्ता और राजा के रूप में उनकी इच्छा और स्वभाव प्रगट हो।

परमेश्वर चाहते थे कि इस्राएली बस उनकी आज्ञा का पालन करें। परन्तु पहले मनुष्य के पाप के बाद से ही मनुष्य की आत्मा में एक मूलभूत समस्या रही है ([उत 3](https://ref.ly/Gen3:1-Gen3:24))। इस्राएलियों के लिए सरल आज्ञाकारिता असम्भव थी क्योंकि उनकी इच्छाएँ आज्ञाकारी नहीं थी। वाचा उत्तम थी, परन्तु यह इस्राएलियों को उसका पालन करने में सक्षम नहीं बना सकी ([रोम 7:12](https://ref.ly/Rom7:12); [8:3](https://ref.ly/Rom8:3))। परमेश्वर के आत्मा के बिना हम न तो वह कर सकते हैं जो करना चाहिए और न ही अपने सृष्टिकर्ता के चरित्र को साझा सकते हैं। पर अब यीशु हमारे पापों को मिटाने के लिए क्रूस पर बलिदान स्वरूप मर गए। इसलिए परमेश्वर उन लोगों को आत्मा से सामर्थ्य देता है जो मसीह पर विश्वास करते हैं, ताकि वे उसकी वाचा की योजना को पूरा करें और उसके पवित्र चरित्र में सहभागी बनें।

अधिक अध्ययन के लिए अंश

[निर्गमन 9:1](https://ref.ly/Exod9:1); [19:3–6](https://ref.ly/Exod19:3-Exod19:6); [लैव्यव्यवस्था 11:44–45](https://ref.ly/Lev11:44-Lev11:45); [यिर्मयाह 31:33–34](https://ref.ly/Jer31:33-Jer31:34); [32:40](https://ref.ly/Jer32:40); [यूहन्ना 16:5–11](https://ref.ly/John16:5-John16:11); [रोमियों 8:5–14](https://ref.ly/Rom8:5-Rom8:14); [10:8–17](https://ref.ly/Rom10:8-Rom10:17); [गलातियों 5](https://ref.ly/Gal5:1-Gal5:26)

* **Associated Passages:** EXO 9:1; JER 32:40; ROM 7:12; ROM 8:3; GEN 3:1–GEN 3:24; GAL 5:1–GAL 5:26; LEV 11:44–LEV 11:45; ROM 10:8–ROM 10:17; JER 31:33–JER 31:34; EXO 19:3–EXO 19:6; JHN 16:5–JHN 16:11; ROM 8:5–ROM 8:14

