# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## परमेश्वर की अद्वितीयता (id: 709476)

सृष्टिकर्ता के रूप में, परमेश्वर ने जो कुछ बनाया है, उससे अलग है। परमेश्वर प्रकृति का हिस्सा नहीं हैं। उन्होंने प्रकृति की सृष्टि की और उस पर राज्य करते हैं। वह सदैव जीवित परमेश्वर के रूप में अस्तित्व में रहे हैं। परमेश्वर ने योजना बनाई कि भूमण्डल में सब कुछ उनके नियमों के अनुसार कैसे कार्य करेगा। उन्होंने हर जीवित प्राणी को जीवन प्रदान किया। क्योंकि वह परमेश्वर हैं, वह हर समय हर स्थान पर उपस्थित हैं और सब कुछ जानते हैं। वह जीवित परमेश्वर हैं जो पूर्ण प्रेम, पवित्रता, न्याय, और सामर्थ प्रकट करते हैं।

जो लोग इस्राएल के आसपास के क्षेत्रों में रहते थे, वे कई अलग\-अलग देवताओं की उपासना करते थे। वे अक्सर इन देवताओं को प्रकृति की चीज़ों के रूप में दर्शाते थे, जैसे सूरज, चाँद या तूफान। लेकिन ये देवता वास्तविक नहीं थे। वे निर्जीव मूर्तियाँ थीं जो न तो हिल सकती थीं और न ही कुछ कर सकती थीं (देखें [यिर्म 10:1—5](https://ref.ly/Jer10:1-Jer10:5))। ये झूठे देवता लोगों के साथ संवाद नहीं कर सकते थे और न ही उनके साथ कोई संबंध स्थापित कर सकते थे। उनमें कोई शक्ति नहीं थी, यहाँ तक कि खुद को हिलाने की भी नहीं।

यह दु:ख की बात है कि इस्राएल के लोग अक्सर अपने पड़ोसियों की नकल करते थे और उन झूठे देवताओं की पूजा करने लगते थे। जब ऐसा होता था, तो परमेश्वर अपने भविष्यद्वक्ताओं (जो परमेश्वर का संदेश सुनाते थे) को भेजते थे ताकि इस्राएलियों को याद दिलाया जा सके कि सच्चे परमेश्वर का इन निर्जीव मूर्तियों से कोई मेल नहीं है। भविष्यद्वक्ताओं ने यह सिखाया कि केवल एक ही सच्चे परमेश्वर हैं जिनके पास वास्तविक सामर्थ है।

निर्जीव मूर्तियों के विपरीत, एकमात्र सच्चे और जीवित परमेश्वर मनुष्यों से व्यक्तिगत रूप से संबंध स्थापित करते हैं, यद्यपि वह उनसे भिन्न हैं। वह लोगों के जीवन में शामिल होते हैं और अपनी इच्छा प्रकट करते हैं ताकि प्रत्येक व्यक्ति उनकी इच्छाओं को समझ सकें और उन्हें उत्तर दे सककें। प्रभु, जिन्होंने सम्पूर्ण सृष्टि की रचना की है, वह आश्चर्यजनक रीति से अपने लोगों के साथ व्यक्तिगत संबंध चाहते हैं।

अधिक अध्ययन के लिए अंश

[उत्पत्ति 1:1–2:4](https://ref.ly/Gen1:1-Gen2:4); [निर्गमन 15:11](https://ref.ly/Exod15:11); [20:2–6](https://ref.ly/Exod20:2-Exod20:6); [व्यवस्थाविवरण 4:32–39](https://ref.ly/Deut4:32-Deut4:39); [33:26](https://ref.ly/Deut33:26); [अय्यूब 38:1–41:34](https://ref.ly/Job38:1-Job41:34); [भजन संहिता 86:8](https://ref.ly/Ps86:8); [115:4–7](https://ref.ly/Ps115:4-Ps115:7); [139:1–18](https://ref.ly/Ps139:1-Ps139:18); [यशायाह 42:8](https://ref.ly/Isa42:8); [44:9–20](https://ref.ly/Isa44:9-Isa44:20); [यिर्मयाह 10:1–16](https://ref.ly/Jer10:1-Jer10:16); [14:22](https://ref.ly/Jer14:22); [आमोस 4:13](https://ref.ly/Amos4:13); [5:8–9](https://ref.ly/Amos5:8-Amos5:9); [प्रकाशितवाक्य 15:3–4](https://ref.ly/Rev15:3-Rev15:4)

* **Associated Passages:** EXO 15:11; DEU 33:26; PSA 86:8; ISA 42:8; JER 14:22; AMO 4:13; AMO 5:8–AMO 5:9; JER 10:1–JER 10:16; REV 15:3–REV 15:4; JOB 38:1–JOB 41:34; EXO 20:2–EXO 20:6; GEN 1:1–GEN 2:4; JER 10:1–JER 10:5; DEU 4:32–DEU 4:39; PSA 115:4–PSA 115:7; PSA 139:1–PSA 139:18; ISA 44:9–ISA 44:20

