# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## सृष्टि (id: 709323)

सृष्टि की रचना की कहानी बाइबल के सन्देश का मुख्य भाग है है। उत्पत्ति की पुस्तक के पहले अध्यायों को समझना संसार (विश्वदृष्टि) के प्रति बाइबल आधारित दृष्टिकोण को विकसित करने के लिए महत्वपूर्ण है।

बाइबल के शुरुआती अध्याय महत्वपूर्ण प्रश्नों का उत्तर देते हैं: किसने संसार की रचना की, और क्यों? संसार अभी जैसा है, वैसा क्यों है? उत्पत्ति इन प्रश्नों का उत्तर देती है। यह मूर्ति पूजा का विरोध करती है जो इस्राएलियों ने मिस्र में अपने अन्यजाति शासकों से सीखी थी।

प्रतिज्ञा किए हुए देश में इस्राएली फिर से ऐसे लोगों के समीप होंगे जो झूठे देवताओं पर भरोसा रखते थे और सृष्टिकर्ता के स्थान पर सृष्टि की वस्तुओं की उपासना करते थे। उत्पत्ति ने इस्राएल को सिखाया कि एक सच्चे परमेश्वर ने सब कुछ बनाया और सभी चीजों पर उनका पूरा अधिकार है। केवल वही आराधना के योग्य हैं।

परमेश्वर ने अराजकता को बदलकर इसे वह व्यवस्थित सृष्टि बना दिया जो हम आज देखते हैं। पहले तीन दिनों में, उन्होंने बेडौल और सुनसान पृथ्वी को संरचित सृष्टि में ढाला। उन्होंने आकाश, जल और आकाशमण्डल, तथा पृथ्वी की रचना की। अगले तीन दिनों में, उन्होंने प्रत्येक क्षेत्र को जीवन से भर दिया। सातवें दिन, परमेश्वर का विश्राम का दिन, उन्होंने मनुष्य की गतिविधि के लिए साप्ताहिक क्रम स्थापित किया। यह विश्राम उन लोगों के लिए भविष्य के आत्मिक विश्राम की ओर भी संकेत करता है जो उन पर भरोसा करते हैं (देखें [इब्रा 3:7–4:11](https://ref.ly/Heb3:7-Heb4:11))।

सृष्टि की कहानी सिखाती है कि जब परमेश्वर ने सृष्टि पूरी की, तो यह "बहुत अच्छा" था ([उत 1:31](https://ref.ly/Gen1:31))। इस स्थिति में, मनुष्यों का अपने सृष्टिकर्ता के साथ एक आदर्श सम्बन्ध था, जब तक कि उन्होंने पाप नहीं किया और उस सम्बन्ध को तोड़ नहीं दिया। परमेश्वर के विरुद्ध इस विद्रोह ने मनुष्यों के प्राणों में बुराई को प्रवेश कराया (देखें अध्याय [3–6](https://ref.ly/Gen3:1-Gen6:22))। संसार की बुराई सृष्टि में किसी दोष के कारण नहीं है। इसके बजाय, यह परमेश्वर की योजना और उद्देश्यों के खिलाफ विद्रोह करने से उत्पन्न हुई है।

पहले विद्रोह के बाद से, मनुष्यों ने स्वयं को सृष्टिकर्ता से अलग कर लिया है। वे अक्सर उनकी उपस्थिति और अधिकार को स्वीकार नहीं करते हैं।

[उत्पत्ति 3:7–19](https://ref.ly/Gen3:7-Gen3:19) दिखाता है कि इस अलगाव के कारण क्या होता है:

* शर्मिंदगी,
* परमेश्वर और दूसरों के साथ असफल सम्बन्ध,
* सृष्टि से अलगाव, और
* मृत्यु।

तब से, परमेश्वर ने इतिहास में सक्रिय रूप से कार्य किया है ताकि मनुष्यों को यीशु मसीह के माध्यम से अपने साथ सम्बन्ध में पुनःस्थापित कर सके। पुनःस्थापित मनुष्य एक नई सृष्टि बन जाते हैं (देखें [गला 6:15](https://ref.ly/Gal6:15))। यीशु के माध्यम से, अनन्त जीवन सभी के लिए है। परमेश्वर एक दिन सब कुछ नया करेंगे (देखें [यशा 65:17–25](https://ref.ly/Isa65:17-Isa65:25); [रोम 8:19–22](https://ref.ly/Rom8:19-Rom8:22))। सम्पूर्ण सृष्टि नयी बनाई जाएगी ([प्रका 21:1](https://ref.ly/Rev21:1))।

अधिक अध्ययन के लिए पद्द्यांश

[उत्पत्ति 1:1–2:3](https://ref.ly/Gen1:1-Gen2:3); [भजन 33:6–9](https://ref.ly/Ps33:6-Ps33:9); [नीतिवचन 3:19](https://ref.ly/Prov3:19); [8:22–31](https://ref.ly/Prov8:22-Prov8:31); [यशायाह 40:26–28](https://ref.ly/Isa40:26-Isa40:28); [45:11–12](https://ref.ly/Isa45:11-Isa45:12), [18–19](https://ref.ly/Isa45:18-Isa45:19); [यिर्मयाह 10:11–16](https://ref.ly/Jer10:11-Jer10:16); [यूहन्ना 1:1–4](https://ref.ly/John1:1-John1:4); [रोमियों 8:18–25](https://ref.ly/Rom8:18-Rom8:25); [2 कुरिन्थियों 5:17](https://ref.ly/2Cor5:17); [कुलुस्सियों 1:15–20](https://ref.ly/Col1:15-Col1:20); [प्रकाशितवाक्य 4:11](https://ref.ly/Rev4:11); [21:1–5](https://ref.ly/Rev21:1-Rev21:5)

* **Associated Passages:** GEN 1:31; PRO 3:19; 2CO 5:17; GAL 6:15; REV 4:11; REV 21:1; GEN 1:1–GEN 2:3; COL 1:15–COL 1:20; ROM 8:18–ROM 8:25; REV 21:1–REV 21:5; PSA 33:6–PSA 33:9; ISA 65:17–ISA 65:25; ROM 8:19–ROM 8:22; JHN 1:1–JHN 1:4; PRO 8:22–PRO 8:31; HEB 3:7–HEB 4:11; GEN 3:1–GEN 6:22; GEN 3:7–GEN 3:19; ISA 40:26–ISA 40:28; ISA 45:11–ISA 45:12; ISA 45:18–ISA 45:19; JER 10:11–JER 10:16

