# Aquifer Open Study Notes (Themes)

**Aquifer Open Study Notes (Themes)**

This work is an adaptation of *Tyndale Open Study Notes* © 2023 Tyndale House Publishers, licensed under the CC BY\-SA 4\.0 license. The adaptation, *Aquifer Open Study Notes*, was created by BiblioNexus and is also licensed under CC BY\-SA 4\.0\.

This resource has been adapted into multiple languages, including English, Tok Pisin, Arabic (عربي), French (Français), Hindi (हिंदी), Indonesian (Bahasa Indonesia), Portuguese (Português), Russian (Русский), Spanish (Español), Swahili (Kiswahili), and Simplified Chinese (简体中文).



--------------------------------

## करिश्माई नेतृत्व (id: 709375)

पवित्रशास्त्र कुछ अगुवों को *करिश्माई* (वरदान प्राप्त) अगुवों के रूप में वर्णित करता है क्योंकि उनका अधिकार परमेश्वर के आत्मा से आया था। परमेश्वर के आत्मा ने उन्हें विशेष गुण प्रदान किए।

पुराने नियम के न्यायी कई बार इस समूह का हिस्सा होते हैं। ये करिश्माई अगुवें संकट के समय समस्याओं के समाधान के रूप में प्रगट हुए। न्यायियों की पुस्तक में, ये समस्याएँ कई बार इस कारण उत्पन्न हुईं क्योंकि इस्राएलियों ने "यहोवा की दृष्टि में बुरा किया।" इसके परिणामस्वरूप शत्रुओं द्वारा इस्राएल को दुःख दिया ([न्या 3:12](https://ref.ly/Judg3:12); [4:1](https://ref.ly/Judg4:1); [6:1](https://ref.ly/Judg6:1); [न्या 10:6](https://ref.ly/Judg10:6); [13:1](https://ref.ly/Judg13:1))।

न्यायियों की अगुवाई एक प्रतिरूप का अनुसरण करती थी। परमेश्वर का आत्मा किसी न्यायी पर "आता था" और नबूवतीय का समर्थन उन्हें बनाए रखता था। इस्राएल के इतिहास में अन्य समयों में, परमेश्वर ने नबूवतीय सन्देश दिए (उदाहरण के लिए, [1 शमू 10:6](https://ref.ly/1Sam10:6); [2 शमू 23:2](https://ref.ly/2Sam23:2); [यशा 61:1](https://ref.ly/Isa61:1); [यहेज 11:5](https://ref.ly/Ezek11:5); [मीक 3:8](https://ref.ly/Mic3:8))। न्यायियों के समय में, आत्मा ने कभी\-कभी शारीरिक शक्ति प्रदान की (उदाहरण के लिए, शिमशोन को [न्या 14:6](https://ref.ly/Judg14:6), [19](https://ref.ly/Judg14:19); [15:14](https://ref.ly/Judg15:14))। आत्मा ने कभी\-कभी न्यायियों को बुद्धि या अगुवाई की शक्ति भी प्रदान की ([न्या 3:10](https://ref.ly/Judg3:10); [6:34](https://ref.ly/Judg6:34); [11:29](https://ref.ly/Judg11:29))।

यीशु और प्रेरितों ने लोगों का मार्गदर्शन आत्मिक सामर्थ्य के द्वारा किया। यहूदी अगुवें कई बार इस बात को दर्शाते थे कि यीशु के पास कोई "औपचारिक" पद या अधिकार नहीं था, फिर भी उन्होंने बड़े\-बड़े सामर्थ के काम प्रगट किए और बहुत से लोगों को अपना अनुयायी बना लिया। प्रेरितों को ऐसे पदों पर नियुक्त किया गया था जिन्हें हम "सेवकाई" कह सकते हैं। आरम्भिक कलीसिया में कुछ बुनियादी संगठन था, परन्तु वह उतना संरचित नहीं था जितना बाद में हो गया। प्रेरितों का अधिकार पवित्र आत्मा का वरदान था। पतरस द्वारा भिखारी को चंगा करना इस बात को दर्शाता है कि सांसारिक धन\-सम्पत्ति, जैसे "चाँदी या सोना," और सच्ची आत्मिक सामर्थ्य में क्या अन्तर है ([प्रेरि 3:1–8](https://ref.ly/Acts3:1-Acts3:8))।

प्राचीन इस्राएल से लेकर आज तक, इतिहास में कई अगुवें रहे हैं, जिन्होंने परमेश्वर की सामर्थ्य को अपने द्वारा कार्य करते हुए दिखाया है। इस प्रकार की अगुवाई परमेश्वर के आत्मा पर निर्भर करती है, जो उन्हें विशेष गुण प्रदान करता है। परन्तु यदि अगुएँ परमेश्वर के आत्मा का अनुसरण करना छोड़ दें, तो वे इन विशेष गुणों को खो सकते हैं (देखें [न्या 16:20–21](https://ref.ly/Judg16:20-Judg16:21); [1 शमू 16:14](https://ref.ly/1Sam16:14); [यशा 63:10](https://ref.ly/Isa63:10))। आत्मा द्वारा दिए गए वरदानों से युक्त अगुवें सदा जागरूक रहें और उसी आत्मा पर निर्भर रहें।

अधिक अध्ययन के लिए अंश

[निर्गमन 31:2–5](https://ref.ly/Exod31:2-Exod31:5); [न्यायियों 2:16–19](https://ref.ly/Judg2:16-Judg2:19); [3:10](https://ref.ly/Judg3:10), [27–28](https://ref.ly/Judg3:27-Judg3:28); [6:34–35](https://ref.ly/Judg6:34-Judg6:35); [11:29](https://ref.ly/Judg11:29); [14:6](https://ref.ly/Judg14:6), [19](https://ref.ly/Judg14:19); [15:14](https://ref.ly/Judg15:14); [1 शमूएल 10:6](https://ref.ly/1Sam10:6); [16:13–18](https://ref.ly/1Sam16:13-1Sam16:18); [2 शमूएल 23:2](https://ref.ly/2Sam23:2); [यशायाह 61:1](https://ref.ly/Isa61:1); [यहेजकेल 11:5](https://ref.ly/Ezek11:5); [मीका 3:8](https://ref.ly/Mic3:8); [मत्ती 3:16–4:2](https://ref.ly/Matt3:16-Matt4:2); [प्रेरितों के काम 6:8](https://ref.ly/Acts6:8); [8:4–40](https://ref.ly/Acts8:4-Acts8:40); [रोमियों 1:11](https://ref.ly/Rom1:11); [12:6–8](https://ref.ly/Rom12:6-Rom12:8); [1 कुरिन्थियों 12:4–11](https://ref.ly/1Cor12:4-1Cor12:11); [इफिसियों 4:11–12](https://ref.ly/Eph4:11-Eph4:12)

* **Associated Passages:** JDG 3:10; JDG 3:12; JDG 4:1; JDG 6:1; JDG 6:34; JDG 10:6; JDG 11:29; JDG 13:1; JDG 14:6; JDG 14:19; JDG 15:14; 1SA 10:6; 1SA 16:14; 2SA 23:2; ISA 61:1; ISA 63:10; EZK 11:5; MIC 3:8; ACT 6:8; ROM 1:11; ROM 12:6–ROM 12:8; 1CO 12:4–1CO 12:11; JDG 2:16–JDG 2:19; JDG 3:27–JDG 3:28; ACT 3:1–ACT 3:8; JDG 16:20–JDG 16:21; EXO 31:2–EXO 31:5; JDG 6:34–JDG 6:35; 1SA 16:13–1SA 16:18; MAT 3:16–MAT 4:2; ACT 8:4–ACT 8:40; EPH 4:11–EPH 4:12

