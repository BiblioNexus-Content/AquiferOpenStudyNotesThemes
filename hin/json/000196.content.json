[
  {
    "content_id": 709530,
    "reference_id": 203301,
    "title": "मसीह का जन्म",
    "media_type": "Text",
    "index_reference": "मसीह का जन्म",
    "language": "hin",
    "content": "<p>यीशु के जन्म की कहानियाँ विनम्र परिस्थितियों और ईश्वरीय महत्व के बीच एक स्पष्ट विरोधाभास दर्शाती हैं (<a href=\"https://ref.ly/Matt1:18-Matt2:12\">मत्ती 1:18–2:12</a>; <a href=\"https://ref.ly/Luke1:44-Luke1:47\">लूका 2:1–20</a>)।</p><p>एक तरफ, हम उनके जन्म की नम्र प्रकृति देखते हैं। एक दरिद्र जोड़ा बैतलहम की यात्रा करता है, जो उनके पूर्वजों का घर है। वे एक जनगणना के लिए पंजीकरण कराने जाते हैं (जो एक सरकार द्वारा देश या क्षेत्र में रहने वाले सभी लोगों की गिनती है) जिसे रोमी साम्राज्य द्वारा आदेशित किया गया था, जो उस समय उनकी भूमि पर शासन कर रहा था। उनकी गलील से बैतलहम की यात्रा लम्बी और कठिन थी। जब वे पहुँचे, तो उन्हें ठहरने के लिए कोई जगह नहीं मिली। उन्हें एक ऐसी जगह का उपयोग करना पड़ा जहाँ पशुओं को रखा जाता था।</p><p>पूरी स्थिति ने गरीबी, अस्वीकृति, और दूसरों से ध्यान की कमी को उजागर किया। जब यीशु का जन्म हुआ, तो यह खबर महत्वपूर्ण राजाओं या धनी लोगों को नहीं भेजी गई। इसके बजाय, यह घोषणा पास के एक खेत में अपनी भेड़ों की देखभाल कर रहे साधारण चरवाहों के पास की गई।</p><p>फिर भी इस नम्र संदर्भ के साथ एक अद्भुत शक्ति और महानता का सन्देश है। चरनी में रखा गया बच्चा मसीह हैं, राजा दाऊद के लम्बे समय से प्रतीक्षित वंशज। वे इस्राएल के लोगों पर विजयी रूप से शासन करेंगे, और उनका राज्य कभी समाप्त नहीं होगा।</p><p>वह वही हैं जिनके बारे में सभी <span>भविष्यद्वक्ता</span>ओं ने बात की थी। सम्पूर्ण इतिहास उस महत्वपूर्ण क्षण की ओर इशारा कर रहा था जो उन्हीं में पूरा हुआ। पूर्वी देशों से बुद्धिमान पुरुषों का एक दल उन्हें दण्डवत करने के लिए आया। और शक्तिशाली स्वर्गदूतों की एक सेना स्वर्ग से उनके जन्म की घोषणा करने आई।</p><p>ये विरोधाभास हमें यह दिखाते हैं कि आगे क्या आने वाला है। यीशु में, इस्राएल के परमेश्वर और सारी पृथ्वी के प्रभु अपने लोगों से मिलने और उन्हें बचाने के लिए आए हैं। परमेश्वर स्वर्ग से नीचे आते हैं ताकि लोगों से उनके रोजमर्रा के जीवन और परिस्थितियों में मिल सकें। सुसमाचारों में, यीशु नम्र, दरिद्र, अस्वीकृत और पापियों के प्रति विशेष चिन्ता दिखाते हैं। वे उन्हें बचाने के लिए आए हैं क्योंकि वे उनकी आवश्यकता को पहचानते हैं। वे उद्धार के सन्देश को आनन्द और खुशी के साथ प्राप्त करते हैं।</p><p>विनम्रता और महानता के बीच का अन्तर यीशु के उद्देश्य से भी जुड़ा हुआ है। दुष्ट लोग उन्हें अस्वीकार करते हैं और मार डालते हैं। फिर भी, परमेश्वर यीशु को उनके पुनरुत्थान के द्वारा सही साबित करते हैं और उन्हें अपने &quot;दाहिने हाथ&quot; पर बैठाते हैं।</p><p>अपने सिंहासन पर, वे प्रभु और मसीह के रूप में शासन करते हैं। वहाँ से, वे परमेश्वर की आत्मा को अपनी कलीसिया का नेतृत्व और मार्गदर्शन करने के लिए भेजते हैं। अपने जीवन, मृत्यु, पुनरुत्थान, और महिमा में आरोहण के माध्यम से, यीशु पापों की क्षमा प्रदान करते हैं। वे उन सभी को अनन्त जीवन देते हैं जो विश्वासयोग्य जीवन के साथ उनका प्रतिउत्तर देते हैं।</p><p><u>आगे के अध्ययन के लिए&nbsp;अंश</u></p><p><a href=\"https://ref.ly/Matt1:18-Matt2:12\">मत्ती 1:18–2:12</a>; <a href=\"https://ref.ly/Luke2:1-Luke2:40\">लूका 2:1–20</a></p>",
    "associations": {
      "passage": [
        {
          "start_ref": "42001044",
          "start_ref_usfm": "LUK 1:44",
          "end_ref": "42001047",
          "end_ref_usfm": "LUK 1:47"
        },
        {
          "start_ref": "40001018",
          "start_ref_usfm": "MAT 1:18",
          "end_ref": "40002012",
          "end_ref_usfm": "MAT 2:12"
        },
        {
          "start_ref": "42002001",
          "start_ref_usfm": "LUK 2:1",
          "end_ref": "42002040",
          "end_ref_usfm": "LUK 2:40"
        }
      ],
      "resource": []
    }
  }
]